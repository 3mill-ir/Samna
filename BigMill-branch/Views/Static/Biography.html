<div class="grid_4" style="float:right">
    <h3 class="col-title">زندگی نامه و سوابق</h3>
    <span class="liner"></span>

    <div style="width: 550px;">
        در کوچه مسجد جامع قدیم روز دوم بهمن  ماه یکهزار و سیصد و چهل شش همراه با سرمای طاقت فرسای پیرانشهر دیده به جهان گشود. تحصیلات ابتدایی را در مدرسه وفایی با افقی روشن به پایان رساند. و دوران راهنمایی را که اوج جنگ تحمیلی بود زیر فشار بمباران های وحشتناک صدام جنایتکار و با دیدن پیکرهای بی جان همشهریانش در مدرسه محمود قادری به پایان رساند.
        شروع تحصیلات دوره دبیرستان را با هدف  پزشک شدن در دبیرستان امام(ره) آغاز کرد تا در نهایت مرهمی باشد بر زخمهای همشهریانش.با اتمام تحصیلات مدرسه در سال ۱۳۶۶ از طریق کنکور سراسری در رشته علوم تجربی با رتبه ۱۸ پزشکی و رتبه ۵ در رشته های دندان پزشکی و داروسازی در دانشگاه علوم پزشکی ملی تهران به عنوان اولین دانشجوی پزشکی پیرانشهر پذیرفته شد.و این شروعی شد برای ادای دین به همشهریانش.

        دوران دانشگاه را در جوار استایدی چون دکتر ایرج فاضل،دکتر علی رضا مرندی،دکتر رضا ملک زاده،هر سه نفر از وزیران سابق بهداشت و درمان و دکتر علی اکبر ولایتی وزیر سابق امور خارجه،دکتر فرخ سعیدی فوق تخصص توراکس و رییس انجمن جراحان ایران،پروفسور فریدون عزیزی داری دو فوق تخصص همزمان که در سن سی و دو سالگی نایل به درجه پروفسوری گردیده بود،و دکتر سید محمود طباطبایی رییس انجمن جراحان مغز و اعصاب ایران گذراند.سال ۱۳۷۴ با معدل ۶۶/۱۷ موفق به اخذ مدرک دکترای پزشکی گردید. بلافاصله جهت انجام خدمت مقدس پزشکی به شهر پیرانشهر که آن زمان بیشتر شبیه روستای بزرگ بود بازگشت و آستین خدمت را در قامت پزشک بالا زد تا در حد توان مرهمی برای دردهای بیشمار همشهریانش باشد.
        افق خدمت گذاری در وجودش بالا بود و عطش خدمت بیشتر باعث شد علیرغم فشارهای زیاد در درون مطبی کوچک واقع در خیابان آزادی شرقی اقدام به افتتاح اولین آزمایشگاه سطح شهر نمایند،که چند سال بعد به آزمایشگاه مهر تغیر نام یافت.اما این فقط شروع راه پرتلاطم ادای دین و عهدی بود که با خدای خود بسته بود.در سال ۸۵ کارشکنی های عده ای نتوانست او را از افتتاح اولین پلی کلینیک تخصصی پیرانشهر که برای اولین بار شاهد حضور فوق تخصص پیوند کلیه، متخصص قلب و عروق، متخصص مغز واعصاب، متخصص ارتوپدی و شکسته بندی، متخصص پوست و مو، متخصص روان پزشکی و همچنین کلینیک آکوکاردوگرافی قلب و نوار مغزی بود باز دارد. دو سال بعد بخش سونوگرافی نیز به مجموعه پلی کلینیک اضافه گردید که همزمان بیماران بیمارستان امام خمینی پیرانشهر را هم تحت پوشش قرار می دهد. طبابت مانع انگیزه های لبریز ایشان نشد و فرزند به حق پیرانشهر در قامت اسپانسر جوانان ورزشکار،خیرین مدرسه ساز،عضو شواری آموزش و پرورش،و غیره هم لباس خدمت را برتن نمود.
    </div>
</div>
<img src="../../Content/DR.jpg" style="float: left;margin-top: 50px;" />